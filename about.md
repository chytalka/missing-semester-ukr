---
layout: lecture
title: "Навіщо ми викладаємо цей курс?"
---

Під час традиційного навчання компʼютерним наукам, велика ймовірність, що у вас буде багато просунутих курсів по безпосередньо компʼютерних науках, буквально все - від операційних систем до мов програмування і машинного навчання. Але у багатьох закладах є важлива тема, яку рідко покривають, натомість залишають на самоопанування: грамотність у питаннях компʼютерних екосистем.

Роками ми допомагали з викладанням кількох курсів в MIT, знову і знову помічаючи, що багато студентів мають обмежені знання про інструменти, які їм доступні. Компʼютерни було зроблено, аби автоматизувати ручну роботу, одначе студенти часто роблять повторюванну роботу руками, або ж мають проблеми з використанням "на повну" потужних інструментів, як-то системи контролю версій та текстові редактори. В кращому випадку, результатом є неефективність і марна трата часу; в гіршому, це призводить до втрати даних, або неможливості закінчити певні завдання.

Цим темам не навчають у рамках університетської програми: студентам ніколи не показують ці інструменти, або принаймні не те, як їх ефективно використовувати, а звідси марнування часу і зусиль на задачі, які _мали б_ бути простими. Стадартна програма з компʼютерних наук упускає важливі теми компʼютерних екосистем, які могли б сильно спростити життя студентів.


# Пропущений семестр твого навчання компʼютерним наукам

Аби допомогти виправити це, ми запустили курс, який покриває усі теми, які, як ми вважаємо, грають вирішальну роль у тому, щоб стати ефективним спеціалістом з компʼютерних наук і програмістом. Курс прагматичний і практичний, до того ж він знайомить на практиці з інструментами і техніками, які ви одразу зможете застосувати в широкому спектрі ситуацій, з якими зіткнетеся. Цей курс проходить під час "Періоду незалежної діяльності" у MIT в січні 2020го - одномісячного семестру, який пропонує короткі курси, що викладаються самими студентами. Не дивлячись на те, що лекції доступні лише для студентів MIT, ми надамо усі матеріали разом з відеозаписами лекцій назагал.

Якщо звучить так, ніби це все може бути вам цікавим, ось кілька безпосередніх прикладів, чому цей курс вас навчить:

## Командний рядок

Як автоматизувати типові і повторювані задачі за допомогою псевдонімів, скриптів і систем збірок. Більше жодних "скопіюй-встав з текстового документу". Більше жодних "запусти ці 15 команд одна за одною". Більше жодних "ти забув/ла запустити ось цю штуку" або "ти забув/забула передати цей параметр".

Наприклад, швидкий пошук по історії може зекономити купу часу. У прикладі нижче ми покажемо кілька прийомів стосовно навігації по вашій історії командного рядку для команди `convert.

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="{{ site.baseurl }}/static/media/demos/history.mp4" type="video/mp4">
</video>

## Контроль версій

Як використовувати контроль версій _правильно_, отримавши переваги і уберегти себе від катастрофи, співпрацювати з іншими, а також швидко шукати і ізолювати проблемні зміни. Більше жодних `rm -rf; git clone`. Більше жодних конфліктів злиття (що ж, поменше так точно). Більше жодних величезних блоків закоментованого коду. Більше ніяких роздратувань через проблеми з пошуком того, що зламало ваш код. Більше жодних "о ні, ми що, видалили працюючий код?!". Ми навіть навчимо вас, як пропонувати зміни до проектів інших людей, використовуючи запити на злиття (pull requests)!

В прикладі нижче ми використовуємо `git bisect`, аби знайти, яка зміна зламала юніт-тест, а потім виправляємо це за допомогою `git revert`.

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="{{ site.baseurl }}/static/media/demos/git.mp4" type="video/mp4">
</video>

## Редагування тексту

Як ефективно редагувати файли з командного рядка, будь то локально чи віддалено, а також отримати переваги просунутих можливостей редактора. Більше жодних копіювань файлів туди-сюди. Більше жодних повторюваних редагувань файлів. 

Макроси у vim - одна з найкращих фіч, у прикладі нижче ми швидко перетворимо html таблицю у формат csv, використовуючи вкладені макроси vim.
<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="{{ site.baseurl }}/static/media/demos/vim.mp4" type="video/mp4">
</video>

## Віддалені машини

Як залишатися при здоровому глузді при роботі з віддаленими машинами використовуючи ключі SSH і мультиплексування (множення) вікна терміналу. Більше жодного зоопарку вікон лишень для запуску пари команд одночасно. Більше жодних введень паролю кожного підʼєднання. Більше жодних втрат усього лишень через те, що пропав інтернет або довелося перезавантажити ноутбук.

У прикладі нижче ми використаємо `tmux`, щоб тримати сесії "живими" на віддалених серверах, а також `mosh` для підтримки переключень і відключень мережі.

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="{{ site.baseurl }}/static/media/demos/ssh.mp4" type="video/mp4">
</video>

## Пошук файлів

Як швидко знайти файли, які шукаєте? Більше жодних клацань по файлах проєкту у пошуках того, що містить код, який вам треба

У прикладі нижче ми робимо швидкий пошук файлами за допомогою `fd` і по заготовках коду за допомогою `rg`. Ми також переходимо до (`cd`) та редагуємо (`vim`) нещодавні/часто використовувані файли за допомогою `fasd`.

<video autoplay="autoplay" loop="loop" controls muted playsinline  oncontextmenu="return false;"  preload="auto"  class="demo">
  <source src="{{ site.baseurl }}/static/media/demos/find.mp4" type="video/mp4">
</video>

## Маніпуляції з даними

Як швидко і легко редагувати, переглядати, парсити, візуалізувати, а також проводити розрахунки над даними і файлами прямо з командного рядка. Більше жодних виріж-встав з лог-файлів. Більше жодних ручних підрахунків статистики по файлах. Більше жодних графіків у таблицях.

## Віртуальні машини

Як використовувати віртуальні машини, аби спробувати нові операційні системи, ізолювати сторонній проєкт, а ваш компʼютер при цьому зберегти чистим. Більше жодних випадкових поломок компʼютера через лабораторну з захисту інформації. Більше жодних мільйонів випадково встановлених пакунків з різнобоєм у версіях.

## Захист

Як підключатися до інтернету без негайного розкриття всіх ваших секретів у світ. Більше жодних самостійних придумовувань паролів, які б підходили під божевілні критерії. Більше жодних незахищених, відкритих Wi-Fi мереж. Більше жодного незахищених переписок.

# Висновок

Усе це, та навіть більше, буде покрито дванадцятьма лекціями, кожна включатиме вправи, аби ближче познайомитися з інструментами самостійно. У якості альтернативи, можете також переглянути курс "[Інструменти хакера]({{ site.baseurl }}/2019/)" за 2019 рік. Він є попередником цього курсу і покриває багато тих самих тем.


Вдалого "хакерства",<br>
Anish, Jose і Jon
